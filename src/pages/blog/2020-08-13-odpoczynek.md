---
templateKey: blog-post
title: Oko cyklonu
date: 2020-08-13T19:00:48.619Z
visible: true
description: Ramstark, Migorik i Malubaude odpływali łodzią z Pasterskiej Grani
  w świetle łuny płonącej biblioteki. W drodze wpadli na dawnego sługę Ramstarka
  i z trudem wyłgali się z niewygodnej sytuacji. Potem w zamku Lake'a okazało
  się, że Bolton wysłał Whitehilla by miał na Lorda Lucana oko, a tym samym też
  na ukrywających się u niego Ramstarka, Migorika i Malubaude.
featuredpost: false
featuredimage: https://res.cloudinary.com/taotegm/image/upload/v1596385702/taotegm/rpg_lfwb37.jpg
tags:
  - RPGaDAY
  - Północ w Ogniu
  - odpoczynek
---
Zagrożenie za zagrożeniem. Nawet jeżeli nie fizyczne, to przecież rozmowa z Boltonem do łatwych nie należy. Bombardowałem graczy wyzwaniami i napięciem, aż w końcu jeden z nich na pytanie czy konsekwencje, którymi obdarzam ich przy kiepskich rzutach nie są zbyt błahe odparł, że on sam nie jest przyzwyczajony do takiego napięcia, a drugi, że przegięcie w którąś ze stron oznaczałoby że spadną z wąskiego ostrza satysfakcji jaką aktualnie daje im kampania.

W książkach, filmach, grach - można przesadzić z budowaniem napięcia i presji. Dlatego trzeba czasem dać widzowi, graczom odpocząć.

Chodzi o kontrast. I regenerację. Jeżeli życie bohaterów to ciągła akcja, zmagania i wyzwania, to w końcu to stanie się nową normalnością. Odpoczynek daje szansę poczuć napięcie i wyczekiwanie na ten moment ponownego zastrzyku adrenaliny. To napięcie to też stres. Długotrwały stres nie daje przyjemności, a ciągłe pobudzenie może doprowadzić do złego rodzaju napięć.

Gdy bohaterowie przybyli do Lorda Flinta, szukając jego poparcia dałem im scenę ślubu we wsi, gdzie lord wraz z jego gośćmi zajęli honorowe miejsca. Pełne pułapek rozmowy z antagonistami, zbrojne starcia z ich zastępami ustąpiły próbom opanowania pijanego gospodarza, czy też uwodzeniu córki tegoż. Szansa na odpoczynek by zebrać siły do zbrojnego natarcia na Pasterską Grań i wrócić w wir śmiertelnych zagrożeń.

\
Post powstał w ramach [\#RPGaDAY](https://www.autocratik.com/2020/06/announcing-rpgaday2020.html) #13 "Odpoczynek"/"Rest"