---
templateKey: blog-post
title: O potrzebach
date: 2020-08-10T19:00:48.619Z
visible: true
description: Koryn Hornwood miał potrzebę by ojciec go w końcu docenił. Larence
  Woolfield pragnął bezpieczeństwa własnej siostry i utrzymania honoru rodu.
  Gregor Vikary pragnął awansu społecznego. Bez ich potrzeb bohaterowie Północy
  w Ogniu nie mieliby antagonistów.
featuredpost: false
featuredimage: https://res.cloudinary.com/taotegm/image/upload/v1596385702/taotegm/rpg_lfwb37.jpg
tags:
  - RPGaDAY
  - bohaterowie niezależni
  - Północ w Ogniu
---
Czytam sobie właśnie Apocalypse World. Nie miałem jeszcze okazji zagrać, niemniej ta gra i jej fantaziakowy brat - Dungeon World - miały niemały wpływ na moją kampanię w świecie Gry o Tron. W rozdziale dla Mistrza Ceremonii Bakerowie zachęcają by robić ludzkich bohaterów niezależnych. Nie muszą być skomplikowani, w swym życiu podążają za potrzebami części swego ciała - nosami, żołądkami, sercami, genitaliami, jelitami, uszami, wewnętrznym dzieckiem, wizjami. Tacy byli bohaterowie niezależni Północy w Ogniu. Nieskomplikowani w swych potrzebach.

Za każdym razem, gdy przygotowywałem się do sesji, siadałem sobie nad notatkami i czytałem o moich enpecach. Zastanawiałem się do czego ich popchnie aktualna motywacja i potrzeba. Graliśmy w Burning Wheel, więc pewnie nie zdziwi, że miałem dla nich wypisane też przekonania, czasem instynkty. To wielce ułatwiało znalezienie inspiracji na działania jakie podejmą w reakcji na wydarzenia z ostatniej sesji.

Dla przykładu - Gilbert Malubaude miał kuzyna, Dunkopfa. Gdy bohaterowie wydostali z aresztu matkę Gilberta, Marię, wrócili z nią na ziemie Lorda Lake, u którego służył Dunkopf. Siadając do przygotowań przed sesją przeczytałem sobie jego przekonania:

* Na tronie siedzi uzurpator, a do ucha szepcze mu Bloodraven winien wszystkich nieszczęść, które dotknęły mój ród.
* Maria Malubaude zeznawała przeciw poplecznikowi Czarnego Smoka. Zdradziła sprawę. Dowiem się ile sekretów sprzedała.
* Gilbert jest młody, ale pełen zapału. Przekonam go by aktywnie poparł sprawę, w którą wierzył jego ojciec.

Rzut oka na te trzy zdania wystarczył, bym wiedział co zrobi - spróbuje porwać Marię i dostarczyć ją do lokalnej komórki Czarnych Smoków celem przesłuchania. Próbował wcześniej namówić Gilberta by oddać jego matkę pod sąd Czarnych, ale ten odmówił. Dunkopf mógł tylko eskalować. Nie był skomplikowanym człowiekiem.

Gdy wiem czego chcą moi bohaterowie niezależni przeważnie nie mam problemu by wiedzieć jaki będzie ich następny krok.\
\
Post powstał w ramach [\#RPGaDAY](https://www.autocratik.com/2020/06/announcing-rpgaday2020.html) #10 "Potrzeba"/"Want"