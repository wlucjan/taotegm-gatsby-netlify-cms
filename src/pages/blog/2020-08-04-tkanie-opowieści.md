---
templateKey: blog-post
title: Tkanie opowieści
date: 2020-08-03T19:00:48.619Z
description: Wątki postaci są niczym miecz obosieczny, można się nimi równie
  łatwo skaleczyć co utkać porywającą historię.
featuredpost: false
featuredimage: https://res.cloudinary.com/taotegm/image/upload/v1596385702/taotegm/rpg_lfwb37.jpg
tags:
  - RPGaDAY
  - wątki postaci
---
Ser Garret Ramstark pragnął zemsty na mordercy ojca. Lord Lucan Lake liczył na zysk. A młodziutka Lady Kira Waterman pragnęła by jej ojciec był z niej dumny. Wątki postaci graczy - bez nich nie wyobrażam sobie historii. Mimo to nie są tak powszechne jak myślałem.

Lady Kira miała poślubić Braedona Hornwooda, młodszego z braci, przekonana, że wychodzi za jednego z rodu potworów. Ser Garrett Ramstark podejrzewał Lorda Rolana Hornwooda, ojca braci, o przyczynienie się do śmierci swojego ojca oraz pragnął odebrać im ziemie które mu zabrali. Lord Lucan Lake miał córkę, z którą niegdyś zaręczony był ser Garrett, a teraz miała zostać żoną Koryna Hornwooda, starszego z braci. Troje postaci graczy, każda związana z rodem antagonisty. To zagrało wybornie, a Północ w Ogniu, kampania w świecie sagi Pieśni Lodu i Ognia, była moją bodajże najlepszą dotąd kampanią.

W innej historii, troje awanturników uciekało przed Czarnym Okiem podejrzani o zdradę, która skończyła się masakrą gangu przez imperialnych. Czwarty był związany ze statkiem który zdobyli. Miał swoją historię - związaną ze statkiem i jego właścicielem. Historię, która ciągnęła go w inną stronę niż resztę bohaterów. 

Wątki postaci mają wielką siłę oddziaływania na bohatera. Niosą duże emocje dla gracza. Mają moc spajania grupy bohaterów, ale potrafią też ją podzielić. Są narzędziem, którego użycie może zwrócić się po kroć, ale też, którym można się boleśnie skaleczyć.

Artykuł powstał w ramach RPGaDAY #3 "Wątek"/"Thread"