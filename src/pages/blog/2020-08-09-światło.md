---
templateKey: blog-post
title: Pochodnie logicznie i logistycznie
date: 2020-08-09T19:00:48.619Z
visible: true
description: Pochodnie są tak powszechnym elementem naszych wyobrażeń na temat
  łażenia po lochach, że nawet nie zadajemy sobie pytania o zasadność ich
  użycia. Każdy szanujący się bohater w erpegu ma ze sobą pochodnię. Nawet mamy
  gry o łażeniu po lochach z pochodnią w nazwie - Five Torches Deep czy
  Torchbearer.
featuredpost: false
featuredimage: https://res.cloudinary.com/taotegm/image/upload/v1596385702/taotegm/rpg_lfwb37.jpg
tags:
  - RPGaDAY
  - ekwipunek
  - logicznie
---
No ale gdy się nad tym poważnie zastanowić. Ile czasu taka pochodnia płonie i daje światło? Zależy z czego zrobiona. Ale powiedzmy 30 minut nim się wypali. No to żeby spędzić w podziemiach dwie godziny, to już potrzebujemy przynajmniej czterech. A na zamku? Czy na pewno mielibyśmy całe komnaty czy korytarze oświetlone pochodniami jak to czasem widać na filmach? Powiedzmy że na całym zamku jest takich pochodni 25, i na przykład zimą mamy 8 godzin światła. To jeżeli chcemy spędzić te dodatkowe 8 godzin nie śpiąc to już daje nam 400 pochodni na jeden dzień. Do tego zastępy służby, które co pół godziny je wymieniają. Absurd.

Dalej, co w takiej pochodni się pali? Pewnie jakiś łój, albo smoła. Posiedźcie sobie z czymś takim na ogniu w niewielkim pomieszczeniu (takiej typowej komnacie w lochach). Murowane załzawione oczy, trudności z oddychaniem itd.

No dobra, to skoro pochodnie nie mają większego sensu jako źródło światła, to co? Ano kaganki oliwne, albo świece.

Nie żebym sam był taki mądry i na to wpadł. Na youtubie u [Lindybeige](https://www.youtube.com/channel/UC9pgQfOXRsp4UKrI8q0zjXQ) znajdziecie więcej na ten temat:

[Pochodnie we wnętrzach](https://www.youtube.com/watch?v=HQZqbGME5HY)

[Pochodnie na zewnątrz](https://www.youtube.com/watch?v=jiuHr5YVJBI)

[Alternatywy dla pochodni](https://www.youtube.com/watch?v=LMhMrnWslQs)\
\
Post powstał w ramach [\#RPGaDAY](https://www.autocratik.com/2020/06/announcing-rpgaday2020.html) #9 "Światło"/"Light"