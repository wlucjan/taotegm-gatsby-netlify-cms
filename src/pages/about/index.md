---
templateKey: about-page
path: /about
title: O autorze
---
### Początki (1993)

Pierwszy kontakt z grami fabularnymi miałem w 1993 roku. W owych czasach często spotykałem się z kolegą, którego brat miał jednego z pierwszych PC-tów wśród znajomych, na którym z zapamiętaniem graliśmy w kolejne edycje z serii Might & Magic. Byliśmy miłośnikami popularnej w tamtym czasie gry planszowej - *Magia i Miecz* (dzisiaj wydawana pod oryginalną nazwą Talizman). Gdy więc okazało się, że jego brat kupuje czasopismo o tej samej nazwie to natychmiast wzbudziło moje zainteresowanie. \
\
*Magia i Miecz* okazała się poruszać temat zupełnie mi wtedy obcy niemniej od razu trafiający w mój gust rozrywki- gry fabularne. Pierwszy numer który kupiłem zawierał opis Oka Yrrhedesa, pierwszego systemu osadzonego w realiach sagi o Wiedźminie, co więcej autorstwa samego Andrzeja Sapkowskiego. Choć samej sagii jeszcze nie znałem, sam system stał się pierwszym, w którym rozegrałem sesję gry fabularnej.